[
  {
    "start": 0.0,
    "devanagari": "श्रीगुरु चरन सरोज रज, निज मन मुकुर सुधारि।",
    "transliteration": ""
  },
  {
    "start": 8.37,
    "devanagari": "बरनऊँ रघुवर बिमल जसु, जो दायक फल चारि॥",
    "transliteration": ""
  },
  {
    "start": 16.74,
    "devanagari": "बुद्धिहीन तनु जानिके, सुमिरौं पवन कुमार।",
    "transliteration": ""
  },
  {
    "start": 25.12,
    "devanagari": "बल बुद्धि विद्या देहु मोहिं, हरहु कलेस विकार॥",
    "transliteration": ""
  },
  {
    "start": 33.49,
    "devanagari": "जय हनुमान ज्ञान गुन सागर।",
    "transliteration": ""
  },
  {
    "start": 41.86,
    "devanagari": "जय कपीस तिहुँ लोक उजागर॥",
    "transliteration": ""
  },
  {
    "start": 50.23,
    "devanagari": "राम दूत अतुलित बल धामा।",
    "transliteration": ""
  },
  {
    "start": 58.6,
    "devanagari": "अञ्जनि पुत्र पवनसुत नामा॥",
    "transliteration": ""
  },
  {
    "start": 66.98,
    "devanagari": "महाबीर बिक्रम बजरंगी।",
    "transliteration": ""
  },
  {
    "start": 75.35,
    "devanagari": "कुमति निवार सुमति के संगी॥",
    "transliteration": ""
  },
  {
    "start": 83.72,
    "devanagari": "कंचन बरन बिराज सुबेसा।",
    "transliteration": ""
  },
  {
    "start": 92.09,
    "devanagari": "कानन कुण्डल कुँचित केसा॥",
    "transliteration": ""
  },
  {
    "start": 100.47,
    "devanagari": "हाथ वज्र औ ध्वजा बिराजे।",
    "transliteration": ""
  },
  {
    "start": 108.84,
    "devanagari": "काँधे मूँज जनेउ साजे॥",
    "transliteration": ""
  },
  {
    "start": 117.21,
    "devanagari": "शंकर सुवन केसरीनन्दन।",
    "transliteration": ""
  },
  {
    "start": 125.58,
    "devanagari": "तेज प्रताप महा जग बन्दन॥",
    "transliteration": ""
  },
  {
    "start": 133.95,
    "devanagari": "विद्यावान गुनी अति चातुर।",
    "transliteration": ""
  },
  {
    "start": 142.33,
    "devanagari": "राम काज करिबे को आतुर॥",
    "transliteration": ""
  },
  {
    "start": 150.7,
    "devanagari": "प्रभु चरित्र सुनिबे को रसिया।",
    "transliteration": ""
  },
  {
    "start": 159.07,
    "devanagari": "राम लखन सीता मन बसिया॥",
    "transliteration": ""
  },
  {
    "start": 167.44,
    "devanagari": "सूक्ष्म रूप धरि सियहिं दिखावा।",
    "transliteration": ""
  },
  {
    "start": 175.81,
    "devanagari": "बिकट रूप धरि लंक जरावा॥",
    "transliteration": ""
  },
  {
    "start": 184.19,
    "devanagari": "भीम रूप धरि असुर संहारे।",
    "transliteration": ""
  },
  {
    "start": 192.56,
    "devanagari": "रामचन्द्र के काज सँवारे॥",
    "transliteration": ""
  },
  {
    "start": 200.93,
    "devanagari": "लाय सजीवन लखन जियाये।",
    "transliteration": ""
  },
  {
    "start": 209.3,
    "devanagari": "श्रीरघुबीर हरषि उर लाये॥",
    "transliteration": ""
  },
  {
    "start": 217.67,
    "devanagari": "रघुपति कीन्ही बहुत बड़ाई।",
    "transliteration": ""
  },
  {
    "start": 226.05,
    "devanagari": "तुम मम प्रिय भरत सम भाई॥",
    "transliteration": ""
  },
  {
    "start": 234.42,
    "devanagari": "सहस बदन तुम्हरो जस गावैं।",
    "transliteration": ""
  },
  {
    "start": 242.79,
    "devanagari": "अस कहि श्रीपति कण्ठ लगावैं॥",
    "transliteration": ""
  },
  {
    "start": 251.16,
    "devanagari": "सनकादिक ब्रह्मादि मुनीसा।",
    "transliteration": ""
  },
  {
    "start": 259.53,
    "devanagari": "नारद सारद सहित अहीसा॥",
    "transliteration": ""
  },
  {
    "start": 267.91,
    "devanagari": "जम कुबेर दिगपाल जहाँ ते।",
    "transliteration": ""
  },
  {
    "start": 276.28,
    "devanagari": "कवि कोबिद कहि सके कहाँ ते॥",
    "transliteration": ""
  },
  {
    "start": 284.65,
    "devanagari": "तुम उपकार सुग्रीवहिं कीन्हा।",
    "transliteration": ""
  },
  {
    "start": 293.02,
    "devanagari": "राम मिलाय राज पद दीन्हा॥",
    "transliteration": ""
  },
  {
    "start": 301.4,
    "devanagari": "तुम्हरो मन्त्र बिभीषन माना।",
    "transliteration": ""
  },
  {
    "start": 309.77,
    "devanagari": "लंकेस्वर भए सब जग जाना॥",
    "transliteration": ""
  },
  {
    "start": 318.14,
    "devanagari": "जुग सहस्त्र जोजन पर भानू।",
    "transliteration": ""
  },
  {
    "start": 326.51,
    "devanagari": "लील्यो ताहि मधुर फल जानू॥",
    "transliteration": ""
  },
  {
    "start": 334.88,
    "devanagari": "प्रभु मुद्रिका मेलि मुख माहीं।",
    "transliteration": ""
  },
  {
    "start": 343.26,
    "devanagari": "जलधि लाँघि गये अचरज नाहीं॥",
    "transliteration": ""
  },
  {
    "start": 351.63,
    "devanagari": "दुर्गम काज जगत के जेते।",
    "transliteration": ""
  },
  {
    "start": 360.0,
    "devanagari": "सुगम अनुग्रह तुम्हरे तेते॥",
    "transliteration": ""
  },
  {
    "start": 368.37,
    "devanagari": "राम दुआरे तुम रखवारे।",
    "transliteration": ""
  },
  {
    "start": 376.74,
    "devanagari": "होत न आज्ञा बिनु पैसारे॥",
    "transliteration": ""
  },
  {
    "start": 385.12,
    "devanagari": "सब सुख लहै तुम्हारी सरना।",
    "transliteration": ""
  },
  {
    "start": 393.49,
    "devanagari": "तुम रक्षक काहू को डर ना॥",
    "transliteration": ""
  },
  {
    "start": 401.86,
    "devanagari": "आपन तेज सम्हारो आपै।",
    "transliteration": ""
  },
  {
    "start": 410.23,
    "devanagari": "तीनों लोक हाँक तें काँपै॥",
    "transliteration": ""
  },
  {
    "start": 418.6,
    "devanagari": "भूत पिशाच निकट नहिं आवै।",
    "transliteration": ""
  },
  {
    "start": 426.98,
    "devanagari": "महावीर जब नाम सुनावै॥",
    "transliteration": ""
  },
  {
    "start": 435.35,
    "devanagari": "नासै रोग हरै सब पीरा।",
    "transliteration": ""
  },
  {
    "start": 443.72,
    "devanagari": "जपत निरन्तर हनुमत बीरा॥",
    "transliteration": ""
  },
  {
    "start": 452.09,
    "devanagari": "संकट ते हनुमान छुड़ावै।",
    "transliteration": ""
  },
  {
    "start": 460.47,
    "devanagari": "मन क्रम वचन ध्यान जो लावै॥",
    "transliteration": ""
  },
  {
    "start": 468.84,
    "devanagari": "सब पर राम तपस्वी राजा।",
    "transliteration": ""
  },
  {
    "start": 477.21,
    "devanagari": "तिन के काज सकल तुम साजा॥",
    "transliteration": ""
  },
  {
    "start": 485.58,
    "devanagari": "और मनोरथ जो कोई लावै।",
    "transliteration": ""
  },
  {
    "start": 493.95,
    "devanagari": "सोइ अमित जीवन फल पावै॥",
    "transliteration": ""
  },
  {
    "start": 502.33,
    "devanagari": "चारों जुग परताप तुम्हारा।",
    "transliteration": ""
  },
  {
    "start": 510.7,
    "devanagari": "है परसिद्ध जगत उजियारा॥",
    "transliteration": ""
  },
  {
    "start": 519.07,
    "devanagari": "साधु सन्त के तुम रखवारे।",
    "transliteration": ""
  },
  {
    "start": 527.44,
    "devanagari": "असुर निकन्दन राम दुलारे॥",
    "transliteration": ""
  },
  {
    "start": 535.81,
    "devanagari": "अष्ट सिद्धि नौ निधि के दाता।",
    "transliteration": ""
  },
  {
    "start": 544.19,
    "devanagari": "अस बर दीन जानकी माता॥",
    "transliteration": ""
  },
  {
    "start": 552.56,
    "devanagari": "राम रसायन तुम्हरे पासा।",
    "transliteration": ""
  },
  {
    "start": 560.93,
    "devanagari": "सदा रहो रघुपति के दासा॥",
    "transliteration": ""
  },
  {
    "start": 569.3,
    "devanagari": "तुम्हरे भजन राम को पावै।",
    "transliteration": ""
  },
  {
    "start": 577.67,
    "devanagari": "जनम जनम के दुख बिसरावै॥",
    "transliteration": ""
  },
  {
    "start": 586.05,
    "devanagari": "अन्त काल रघुबर पुर जाई।",
    "transliteration": ""
  },
  {
    "start": 594.42,
    "devanagari": "जहाँ जन्म हरि भक्त कहाई॥",
    "transliteration": ""
  },
  {
    "start": 602.79,
    "devanagari": "और देवता चित्त न धरई।",
    "transliteration": ""
  },
  {
    "start": 611.16,
    "devanagari": "हनुमत सेइ सर्ब सुख करई॥",
    "transliteration": ""
  },
  {
    "start": 619.53,
    "devanagari": "संकट कटै मिटै सब पीरा।",
    "transliteration": ""
  },
  {
    "start": 627.91,
    "devanagari": "जो सुमिरै हनुमत बलबीरा॥",
    "transliteration": ""
  },
  {
    "start": 636.28,
    "devanagari": "जय जय जय हनुमान गोसाईं।",
    "transliteration": ""
  },
  {
    "start": 644.65,
    "devanagari": "कृपा करहु गुरुदेव की नाईं॥",
    "transliteration": ""
  },
  {
    "start": 653.02,
    "devanagari": "जो सत बार पाठ कर कोई।",
    "transliteration": ""
  },
  {
    "start": 661.4,
    "devanagari": "छूटहि बंदि महा सुख होई॥",
    "transliteration": ""
  },
  {
    "start": 669.77,
    "devanagari": "जो यह पढ़ै हनुमान चालीसा।",
    "transliteration": ""
  },
  {
    "start": 678.14,
    "devanagari": "होय सिद्धि साखी गौरीसा॥",
    "transliteration": ""
  },
  {
    "start": 686.51,
    "devanagari": "तुलसीदास सदा हरि चेरा।",
    "transliteration": ""
  },
  {
    "start": 694.88,
    "devanagari": "कीजै नाथ हृदय महँ डेरा॥",
    "transliteration": ""
  },
  {
    "start": 703.26,
    "devanagari": "पवन तनय संकट हरन, मंगल मूरति रूप।",
    "transliteration": ""
  },
  {
    "start": 711.63,
    "devanagari": "राम लखन सीता सहित, हृदय बसहु सुर भूप॥",
    "transliteration": ""
  }
]
